যে চোখ দেখেছে তোমায়
ভালবাসার নজরে,
সে চোখ কি করে তোমায়
ভুলতে পারে?
দু’চোখ ভাসবে শুধু বন্যায়
আকাশের দিকে চেয়ে,
ভুলবোনা কোনদিন তোমায়
যতক্ষণ এ দেহে প্রাণ থাকে।
কাঁদতে কাঁদতে যদি শুন্য হয়
চোখের জলাধারে,
তবুও ভুলবোনা তোমায়
বাঁধবো আশা বুকে।
অন্ধ চোখে খুঁজবো তোমায়
হৃদয়ের আয়না দিয়ে,
ভাসাবো তোমায় ভালবাসায়
বুক ভরা ভালবাসা দিয়ে।
বল তুমি যাবে কোথায়
আমাকে ছেড়ে,
থাকবো আমি তোমার আশায়
নদীর কুলে বসে।
যেদিন মৃত্যু হাতছানি দিবে আমায়
নিয়ে যাবে ওপারে,
সেখানেও থাকবো তোমার আশায়
অনন্ত কাল ধরে।