কাল আমাকে কাছের কেউ বললো,
‘আমি নাকি আগের মত নেই,
বদলে গেছি অনেকটা’।
আসলে কথাটা সত্যিই!
আমি এখন আর আগের মত নেই
এখন আমি আগের মত স্বপ্ন দেখিনা,
কাউকে নিয়ে হাজার বছর বেঁচে থাকার স্বপ্ন আঁকি না
আকাশের দিকে তাকিয়ে চাঁদের সাথে হাঁসি খেলা খেলি না।
শুধু চেয়ে চেয়ে দেখি মেঘগুলো কিভাবে চাঁদকে আড়াল করে রাখে
লক্ষ লক্ষ তাঁরারা কিভাবে হারিয়ে যায় কালো মেঘের সাথে।
মাঝে মাঝে নিজেকেও মন চায় হারিয়ে যেতে মেঘের আড়ালে,
তবে লুকোচুরি খেলতে নয়, মন চায় চিরতরে হারিয়ে যাই।কাল সে আমাকে আরোও বললো,
‘সে নাকি বদলে যায়নি, এখনও স্বপ্ন দখে
কাউকে নিয়ে ভালোবাসার জগতে হারিয়ে যেতে।
শুধু ভুল করে বসে থাকে বাস্তবতার জগতে
বাস্তবতাটা নাকি তার কাছে অপ্রিয় হলেও এখন খুব প্রিয়।
চারিদিকের পরিবেশ না’কি বাধ্য করে তাকে
মেঘের আড়ালে লুকিয়ে থেকে লুকোচুরি খেলতে।
জানিনা সে কতদিন খেলতে পারবে এই লুকোচুরি খেলা
তবে এতটুকু সত্য হয়তো সেও কোন একদিন হারিয়ে যাবে,
আমার থেকে বহু দূরে, অন্য কোন নতুন রাজ্যে।
আর আমি বসে বসে ঝর্ণায় ভাসিয়ে যাবো পুরো পৃথিবীটাকে।।