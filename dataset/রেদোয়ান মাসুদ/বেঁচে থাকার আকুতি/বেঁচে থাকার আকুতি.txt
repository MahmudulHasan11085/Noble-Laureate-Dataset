বেঁচে থেকেও মরে গেছি
মরবার নেই কোন ভয়,
হেরে গিয়েও বেঁচে আছি
হারবার আর কিছু নেই।
যা হারাবার তাই হারিয়েছি
দুঃখগুলো রয়েছে পাশে,
ভালোবাসা হৃদয়ে ছিল
হৃদয়েই যতনে আছে।
চোখ দুটো তাকিয়ে ছিল
এখনও তাকিয়েই আছে,
ঘুমের ঘরে স্বপ্নগুলো
শুধু দুঃস্বপ্ন হয়ে আছে।
মেঘের আড়ালে চাঁদটি
এখনও লুকোচুরি খেলে,
বৃষ্টিগুলো হঠাৎ করে
চোখ ভাসিয়ে মারে।
বাগানের ফুলগুলো সব
এখনও বাতাসে দোলে,
ভোমরা আসেনা বলে
মধুগুলো শুকিয়ে মরে।
তীর্থের কাক চেয়ে থাকে
শুন্য কলসির দিকে,
জল ছাড়া নদী যেমন
শুকিয়ে শুকিয়ে মরে।
ঝাকে ঝাকে পাখি আসে
সন্ধায় ফিরে নীড়ে,
দুঃখগুলো এভাবেই আসে
যায় নাকো আর ফিরে।
পথের ধারে পথিক যেমন
হাটে আকাবাকা পথ ধরে,
আমি হাটতেছি সেভাবে
কোন এক অচেনা গন্তব্যে।
যদি দেখা হয় কোনদিন
জীবনের কোন এক বাকে,
বলবো কথা সেদিন আমি
তোমার শনে কানে কানে।
তোমার মুখের হাসিতে আমি
হারিয়ে যাব অতি গোপনে,
হৃদয়ের সাথে হৃদয় মিলাবো
ভাসাবো অশ্রুর প্লাবনে।
মরে গিয়েও বেঁচে থাকবো
তোমার হৃদয়ের গভীরে,
যতন করে রেখো তুমি
জনমের পর জনম ধরে।