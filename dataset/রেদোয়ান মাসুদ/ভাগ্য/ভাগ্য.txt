ওটা তোমার জন্য নয়
ওখানে হাত দিও না
পুড়ে যাবে সে হাত।
ওটা বিধাতার লিখন
ওটার নাম কপাল।
ঐখানে লেখা ছিল
তুমি ছিলে না আমার।
কখনও চোখ তুলে
দেখতে পারিনি
কি ছিল লেখা ওখানে?
তাই হয়তো মিলেছিলাম
কোন এক মোহনায়।
এখন আবার দু’চোখে দু’টি
নদী, দু’দিকে প্রহাহিত হয়
অবিরাম ঝর্নার মত।
এখন বুঝে নিলাম
ওখানে লেখা ছিল না।
তাই হয়তো তুমি আর আমি
আর একই নীড়ে
ভিড়তে পারলাম না।
এর জন্য আফসোস করোনা
ওটার নাম ভাগ্য!
ওখানে যা লেখা থাকে
ওটাই সবার প্রাপ্য।