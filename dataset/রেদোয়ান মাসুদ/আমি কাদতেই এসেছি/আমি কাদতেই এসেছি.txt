ভালোবাসি বলেই তো কাঁদাও
আমি কাদতেই এসেছি।
হাসতে আসিনি।
দেখি কতটুকু পার কাঁদাতে
আমি কাঁদতে বড় ভালোবাসি
তা যদি হয় তোমার জন্য
ভালোই হলো!
দিতে থাকো আঘাত
তোমার দেয়া প্রতিটা আঘাতই
আমার হৃদয়ের মাঝে নতুন পরশ
যেন ভোরবেলা শিশিরের ছোঁয়া।
আমি নরক থেকেই এসেছি
তাই আমাকে যন্ত্রণার ভয় দেখিয়ে
কোন লাভ নেই।
চোখের জল যত খুশি ঝরুক
প্রতি ফোটা জল থেকে যদি
একটি নদী হয়
আর নদী থেকে যদি সাগর হয়
হোক, তাতে কি?
যদি ভুল করে কোনদিন
আমার এই সাগরে চলে আস
ভয় পেয় না সেদিন
আমি তোমাকে ফিরিয়ে দিব না
তোমার চোখে এক ফোটা জলও
ঝরতে দিব না।
শুধু ভালোবাসার আলিঙ্গনে
তোমাকে নিয়ে ফিরব সেই
হারানো দিনে ।