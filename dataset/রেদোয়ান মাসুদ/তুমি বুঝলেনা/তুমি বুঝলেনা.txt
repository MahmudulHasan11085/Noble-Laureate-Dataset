তুমি বুঝলেনা আমার মনের কথা
বুঝলেনা আমারা হৃদয়ের কথা।
এই মন তোমার অপেক্ষায় ছিল
এই হৃদয় তোমারই আশায় ছিল
বুকভরা ভালবাসা নিয়ে বাসা বেধেছিল।
কিন্তু তুমি বুঝলে না
বুঝবে,  বুঝবে কোন একদিন
যেদিন তোমার মনে অনুশোচনা জাগবে
নতুন রূপে আমাকে পেতে চাইবে
কিন্তু সে’দিন বয়সের ভারে আমি মাটিতে লুটিয়ে পড়বো
মাথার উপরে বাঁশ চাপা পড়বে।
কি হবে বুঝে সে’দিন?
শুধু নতুন করে হৃদয়ে দুঃখ জমাতে পারবে
আমি চাই না তোমার হৃদয় পুড়ে কয়লা হোক
দু’চোখে তোমার অশ্রু ঝড়ুক।
শুধু একটি কথাই বলবো তোমায়
তুমি সুখে থাক, ভাল থাক
তুমি সুখী হলেই আমি সুখী।
কারন আমি কখনও চাইনি
তোমার সেই হাসি মাখা মুখখানি মলিন হোক
চোখের জল গড়িয়ে তোমার বুক ভাসুক।
আমি শুধু আমার সুখের জন্যই তোমাকে চাইনি
চেয়েছি তোমাকে নিয়েই সুখের ঘর বাঁধতে।
আজ তুমি পাশে নেই বলে তোমার সুখের কথা বুঝবোনা?
জান আমি সুখেই আছি
আমার চোখে শুধু বৃষ্টি আর বৃষ্টি
হৃদয়ে মেঘনার তুমুল ঢেউ।
সেই ঢেউয়ে আমি হাবুডুবু খাচ্ছি
আর তোমাকে নিয়ে ভাবছি।
তুমি ও হয়তোবা সুখেই আছ
মাঝরাত হলে স্বপ্নে দেখি
তুমি ডানা মেলে পরীর দেশে ঘুরছ
আর পরীদের সাথে কত মজা করছ।
জান আমার তখন কত ভাল লাগে?
তা আমি বলে তোমাকে বুঝাতে পারবোনা।
বল এ পৃথিবীতে কে না চায়?
তার প্রিয়তমার এত সুখ!
আমিও ঠিক সবার মতই
তোমার সুখই চাইবো।
আর এর মাঝেই একদিন হয়তো হারিয়ে যাবো
মেঘের সাথে, যে মেঘ কখনও বৃষ্টি হয় না
শুধু অন্ধকার দিয়ে পৃথিবীকে ঢেকে রাখে চিরদিন।