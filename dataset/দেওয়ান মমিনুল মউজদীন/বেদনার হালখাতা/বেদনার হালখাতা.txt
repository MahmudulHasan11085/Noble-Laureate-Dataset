ট্রেনটি এসে থামলো যখন ইসটিশনে
মেঘলা আকাশ নতজানু বাঁশের বনে
মোচড় দিয়ে উঠলো আমার বুকের রেখা
তোমার চোখে বিষাদঘন মৌন লেখা ।


এখান থেকেই হয়েছিলো যাত্রা শুরু
বক্ষে ছিলো প্রথম প্রেমের দুরু দুরু
নদীর সাথে চাঁদের ছিলো গোপন সখ্য
তোমার আমার অলিখিত প্রনয়ালেখ্য ।


কৃষ্ণ কোথায় পাখির ডাকে সারা রাত্রি
জানালা ভেঙ্গে হৃদয় আমার দিতো পাড়ি
চোখের পাতায় স্বপ্ন নিয়ে বাড়ি ফেরা
প্রেমান্ধ রাত ভাঙে শব্দের পলেস্তারা ।


ভালোবাসার বুনো স্রোতে ছিলাম মগ্ন
বুঝিনি কখন ভালোবাসাই হয়েছে ভগ্ন ।