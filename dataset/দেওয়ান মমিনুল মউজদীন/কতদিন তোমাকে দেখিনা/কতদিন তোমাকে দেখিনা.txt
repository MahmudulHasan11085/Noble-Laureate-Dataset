কতদিন অন্ধকারে নক্ষত্র দেখি না
দেখি না দিগন্তব্যাপী মেঘের বিস্তার
কতদিন আকাশ দেখি না
দেখি না বহতা নদী থই থই জলের যৌবন
কতদিন নিসর্গের সান্নিধ্যে আসি না
নিসর্গ কখনো ছিলো আমার প্রেমিকা ।


কতযুগ পর আমি ভেজানো দরোজা খুলে দেখি
আমার মায়ের সেই মুখ
শান্ত স্নিগ্ধ প্রসন্ন বিকেল
পাপবিদ্ধ আমার আত্মায় পড়ে ছায়া।
কতদিন পরে আজ নিজেকে দেখলাম
এতটাই বদলে গেছি আমি?


কতদিন দেখি না, সেই তুমি
যে আমাকে করেছিলো মাতৃহীন, বন্ধুহীন
নিসর্গবিহীন ।