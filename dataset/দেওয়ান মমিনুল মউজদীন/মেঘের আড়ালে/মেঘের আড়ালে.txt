তোমাকে ভোলার সাধ্য নাই
তাই বারবার ফিরে আসা
তোমার দরজায়
তুমি থাকো অন্তরালে ছায়ার ভিতরে
মেঘ হয়ে উড়ে যাও মেঘের আড়ালে
হাহাকার করে উঠে
তোমার গেটের পাশে পড়ে থাকি


চৈত্রের আকাশ ভেঙে ঝাঁক ঝাঁক বৃষ্টি নামে
মৃত্তিকায় পাথরে শিলায়
তোমার উদাস চোখ হয়তো-বা চেয়ে থাকে
সুদূর পথের প্রান্তে পড়ে থাকা একজোড়া চোখে


আমার হৃদয় ছিঁড়ে সহসাই জ্বলে ওঠে অগ্নিময় শিখা
এশিয়ার শান্ত দূর করুণ শহর
পুড়ে যায় আগুনের নীল উত্তাপে ।