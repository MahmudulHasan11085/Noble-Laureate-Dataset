তোমার কাছে যাওয়ার আমার
সকল রাস্তা হারিয়ে গেছে ।


পুরোনো বাসষ্টেশন ফেলে
ট্রাফিক পয়েন্ট বাঁয়ে ঠেলে
উকিলপাড়ার পয়েন্ট ঘুরে
তোমার কাছে যাওয়ার আমার
সকল রাস্তা হারিয়ে গেছে ।


ভালোবাসা হৃদয়পুরে
পুজোর গন্ধে শরীর মেখে
সন্ধ্যারাতের চাঁদের আলোয়
তোমার কাছে যাওয়ার আমার
সকল রাস্তা হারিয়ে গেছে ।


যানজটহীন এই শহরে
শান্তি এবং প্রেমের খোঁজে
তোমার কাছে যাওয়ার আমার
সকল রাস্তা হারিয়ে গেছে ।