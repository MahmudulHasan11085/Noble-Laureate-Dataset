প্রিয় বান্ধবী আমার
কত যুগ পার হয়ে মুখোমুখি বসেছে ওখানে
পানসির দাঁড়ের শব্দ ছপছপ ছপছপ
বিধ্বস্ত প্রতিমা
তাকে ফেলে এখন কোথায় যাবো
কার কাছে, কে আছে নৈবেদ্য সাজায়ে


তোমরা যেখানে সাধ চলে যাও
আমি এই ব্যাংকের ব্যস্ততার ভিড়ে
আড়ালে আড়ালে সাদা পঙ্খিরাজ ওড়াবো


ধবল মেঘের দেশে মেঘেদের বেশে
জ্যৈষ্ঠ না আষাঢ় মাসে গাঙে নয়া পানি
বৃন্দাবন দুবে যায় নেশা আজ দু’চোখে প্রবল
বাঁকা দু’নয়নে নেশা আকাশ চৌচির
বৃষ্টি নামে বাজ পড়ে বিদীর্ণ ভুবন
হৃদয় গাঙের ঢেউয়ে বৈঠা বাই
আমরা দু’জন ।