কিনু গোয়ালার গলি।দোতলা বাড়িরলোহার-গরাদে-দেওয়া একতলা ঘরপথের ধারেই।লোনা-ধরা দেওয়ালেতে মাঝে মাঝে ধসে গেছে বালি,মাঝে মাঝে স্যাঁতা-পড়া দাগ। মার্কিন থানের মার্কা একখানা ছবিসিদ্ধিদাতা গণেশেরদরজার ‘পরে আঁটা।আমি ছাড়া ঘরে থাকে আরেকটা জীবএক ভাড়াতেই,সেটা টিকটিকি।তফাত আমার সঙ্গে এই শুধু,নেই তার অন্নের অভাব।বেতন পঁচিশ টাকা,সদাগরি আপিসের কনিষ্ঠ কেরানি।খেতে পাই দত্তদের বাড়িছেলেকে পড়িয়ে।শেয়ালদা ইস্টিশনে যাই,সন্ধেটা কাটিয়ে আসি,আলো জ্বালাবার দায় বাঁচে।এঞ্জিনের ধস্‌ ধস্‌,বাঁশির আওয়াজ,যাত্রীর ব্যস্ততা,কুলি-হাঁকাহাঁকি।সাড়ে দশ বেজে যায়,তার পরে ঘরে এসে নিরালা নিঃঝুম অন্ধকার। ধলেশ্বরীনদীতীরে পিসিদের গ্রাম।তাঁর দেওরের মেয়ে,অভাগার সাথে তার বিবাহের ছিল ঠিকঠাক।লগ্ন শুভ, নিশ্চিত প্রমাণ পাওয়া গেল–সেই লগ্নে এসেছি পালিয়ে।মেয়েটা তো রক্ষে পেলে,আমি তথৈবচ।ঘরেতে এল না সে তো, মনে তার নিত্য আসাযাওয়া–পরনে ঢাকাই শাড়ি, কপালে সিঁদুর। বর্ষা ঘন ঘোর।ট্রামের খরচা বাড়ে,মাঝে মাঝে মাইনেও কাটা যায়।গলিটার কোণে কোণেজমে ওঠে পচে ওঠেআমের খোসা ও আঁঠি, কাঁঠালের ভূতি,মাছের কান্‌কা,মরা বেড়ালের ছানা,ছাইপাঁশ আরো কত কী যে!ছাতার অবস্থাখানা জরিমানা-দেওয়ামাইনের মতো,বহু ছিদ্র তার।আপিসের সাজগোপীকান্ত গোঁসাইয়ের মনটা যেমন,সর্বদাই রসসিক্ত থাকে।বাদলের কালো ছায়াস্যাঁৎসেঁতে ঘরটাতে ঢুকেকলে-পড়া জন্তুর মতনমূর্ছায় অসাড়।দিন রাত মনে হয়, কোন্‌ আধমরাজগতের সঙ্গে যেন আষ্টেপৃষ্ঠে বাঁধা পড়ে আছি। গলির মোড়েই থাকে কান্তবাবু,যত্নে-পাট-করা লম্বা চুল,বড়ো বড়ো চোখ,শৌখিন মেজাজ।কর্নেট বাজানো তার শখ।মাঝে মাঝে সুর জেগে ওঠেএ গলির বীভৎস বাতাসে–কখনো গভীর রাতে,ভোরবেলা আধো অন্ধকারে,কখনো বৈকালেঝিকিমিকি আলোয় ছায়ায়।হঠাৎ সন্ধ্যায়সিন্ধু-বারোয়াঁয় লাগে তান,সমস্ত আকাশে বাজেঅনাদি কালের বিরহবেদনা।তখনি মুহূর্তে ধরা পড়েএ গলিটা ঘোর মিছে,দুর্বিষহ, মাতালের প্রলাপের মতো।হঠাৎ খবর পাই মনেআকবর বাদশার সঙ্গেহরিপদ কেরানির কোনো ভেদ নেই।বাঁশির করুণ ডাক বেয়েছেঁড়াছাতা রাজছত্র মিলে চলে গেছেএক বৈকুণ্ঠের দিকে।এ গান যেখানে সত্যঅনন্ত গোধূলিলগ্নেসেইখানেবহি চলে ধলেশ্বরী;তীরে তমালের ঘন ছায়া;আঙিনাতেযে আছে অপেক্ষা ক’রে, তারপরনে ঢাকাই শাড়ি, কপালে সিঁদুর।