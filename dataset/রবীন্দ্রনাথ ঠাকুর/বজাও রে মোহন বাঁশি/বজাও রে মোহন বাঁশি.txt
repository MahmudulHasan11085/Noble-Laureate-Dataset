বজাও রে মোহন বাঁশি ।
সারা দিবসক বিরহদহনদুখ ,
মরমক তিয়াষ নাশি ।
রিঝমনভেদন বাঁশরিবাদন
কঁহা শিখলি রে কান ?
হানে থিরথির মরমঅবশকর
লহু লহু মধুময় বাণ ।
ধসধস করতহ উরহ বিয়াকুলু ,
ঢুলু ঢুলু অবশনয়ান ;
কত কত বরষক বাত সোঁয়ারয় ,
অধীর করয় পরান ।
কত শত আশা পূরল না বঁধু ,
কত সুখ করল পয়ান ।
পহু গো কত শত পীরিতযাতন
হিয়ে বিঁধাওল বাণ ।
হৃদয় উদাসয় , নয়ন উছাসয়
দারুণ মধুময় গান ।
সাধ যায় বঁধূ , যমুনাবারিম
ডারিব দগধপরান ।
সাধ যায় পহু , রাখি চরণ তব
হৃদয়মাঝ হৃদয়েশ ,
হৃদয়জুড়াওন বদনচন্দ্র তব
হেরব জীবনশেষ ।
সাধ যায়, ইহ চন্দ্রমকিরণে
কুসুমিত কুঞ্জবিতানে
বসন্তবায়ে প্রাণ মিশায়ব
বাঁশিক সুমধুর গানে ।
প্রাণ ভৈবে মঝু বেণুগীতময় ,
রাধাময় তব বেণু ।
জয় জয় মাধব , জয় জয় রাধা ,
চরণে প্রণমে ভানু । (ভানুসিংহ ঠাকুরের পদাবলী কাব্যগ্রন্থ)