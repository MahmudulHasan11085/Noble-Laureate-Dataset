তোমার কাছে চাই নি কিছু,জানাই নি মোর নাম–তুমি যখন বিদায় নিলেনীরব রহিলাম।একলা ছিলেম কুয়ার ধারেনিমের ছায়াতলে,কলস নিয়ে সবাই তখনপাড়ায় গেছে চলে।আমায় তারা ডেকে গেল,“আয় গো, বেলা যায়।’কোন্‌ আলসে রইনু বসেকিসের ভাবনায়। পদধ্বনি শুনি নাইকোকখন তুমি এলে।কইলে কথা ক্লান্তকণ্ঠেকরুণ চক্ষু মেলে–“তৃষাকাতর পান্থ আমি’–শুনে চমকে উঠেজলের ধারা দিলেম ঢেলেতোমার করপুটে।মর্মরিয়া কাঁপে পাতা,কোকিল কোথা ডাকে,বাবলা ফুলের গন্ধ ওঠেপল্লীপথের বাঁকে। যখন তুমি শুধালে নামপেলেম বড়ো লাজ,তোমার মনে থাকার মতোকরেছি কোন্‌ কাজ।তোমায় দিতে পেরেছিলেমএকটু তৃষার জল,এই কথাটি আমার মনেরহিল সম্বল।কুয়ার ধারে দুপুরবেলাতেমনি ডাকে পাখি,তেমনি কাঁপে নিমের পাতা–আমি বসেই থাকি।