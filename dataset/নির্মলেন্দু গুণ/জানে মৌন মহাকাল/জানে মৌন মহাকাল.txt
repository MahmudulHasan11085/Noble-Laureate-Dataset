এই বৃষ্টি আমাকে দেবেনা জলধারা, এইসব বৃক্ষপত্র
দূরাচারী দখিনা বাতাসে জানি হবে আত্মহারা।
পৃথিবীর স্নেহ পৃষ্ঠ থেকে রাত্রিভেজা প্রেমপুষ্পগুলি
তুলে নিয়ে বৃষ্টি বালিকারা তোমাকে অঞ্জলী দেবে।বেলা অবেলায় এই জলখেলা আমাকে দেবেনা কিছু জানি
আমি তবু ভালোবেসে আশাহত ভিক্ষাপাত্রখানি ধরে আছি
উর্ধ্বলোকে, মেঘদূতে কালিদাস কবি তুমি, উধাও নীলিমা।
পাবো না যে এ-কথাটি তুমি ছাড়া সবাই জানিত প্রিয়তমা।আষাঢ়ের ভাঙা বাঁশি হাতে তবু বসে থাকি তা,
জানে মৌন মহাকাল, আর অন্ধ আমার বিধাতা।