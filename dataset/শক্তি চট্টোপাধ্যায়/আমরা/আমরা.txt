ছাতার নিচে ছড়িয়ে বসছি — বৃষ্টি পড়ে রাত দুপুরে
আকাশে চাঁদ শায়া শুকোচ্ছে কি নরম জোছনা-আলোয়
আমরা দুজন ছড়িয়ে বসছি, ছাতার নিচে রাতদুপুরে
চঞ্চলতার ঝড়কে বলি, বেশতো আছি মন্দে-ভালোয়
তুমি বরং বকুলগাছের মগডালে দাও ক্ষিপ্র ঝাঁকি–
সঙ্গিনী চায় পাঁচটি কুসুম, উসুম-কুসুম সঙ্গে নিতে
আমরা পাথর মস্ত পাথর — তার কাছে সন্দেহ জোনাকি
তুচ্ছ এবং দরজিও নয়, তার হাতে কি মানায় ফিতে?
আমরা দুজন ছড়িয়ে বসছি–ছাতার নিচে রাতদুপুরে
চঞ্চলতার ঝড়কে বলি, বেশ তো আছি মন্দে-ভালোয়।কবি শক্তি চট্টোপাধ্যায়ের পাতায় যেতে এখানে ক্লিক করুন