আদিগন্ত প্রসারিত মাঠ,
উদার আকাশ
আর হৃদয়ের সন্দীপণ
আমাকে দিয়েছে পাঠ স্বপ্ন থেকে স্বপ্নে গমনের,
মহানুভবের স্পর্শে মহাশ্মশানেও
বসন্তের বৃক্ষরোপণের।পূণ্যলোভীদের ক্রূর চিৎকার, ধ্বংসের
বীভৎস উৎসব পণ্ড করে
সৌন্দর্যের মহিমার দীপ্র সম্মিলন
এবং জখম করে কবিতার গ্রীবা
দিবানিশি। সর্বত্র মানুষ আজ ভয়ানক ভীত,
হঠাৎ আগুন-লাগা উড়োজাহাজের যাত্রী যেন।   (আকাশ আসবে নেমে কাব্যগ্রন্থ)