শান্ত নদী, একাকী নির্জন,
আকাশ বলে মেঘের উপাখ্যান
দুচোখ বুজে দেখার নামই ধ্যান;
আমি বৃথাই জলের দিকে চাই
হৃদয়ে চড়া, সোঁতাও কাছে নাই-
দেখি কেবল দগ্ধ পোড়া বালি
ছয়ারা দেয় শূন্যে হাততালি,
জীবন জুড়ে দুঃখ লেখে নাম
শূন্যতাই কি সবার পরিণাম?
ভালোবেসে যেদিকে হাত বাড়াই
ধরার মতো কোথাও কিছু নাই,
দেখি শুধু পাহাড় ভেঙে পড়ে
কেন নবীন পাতারাও যে ঝরে!
দুপুর যেন মর্মাহত বন
আকাশ কাঁদে, নদীটি নির্জন।