আমি তার শুশ্রূষা হারাবো?
এই ভোরের শিশির, উদাসীন মেঘ,
স্নিগ্ধ বনভূমি
আমি তার সান্নিধ্য পাবো না?
আমাকে কি ফেলে যেতে হবে এই নদীর কল্লোল
ভাটিয়ালি গান, কাশফুল, চেনা ঝাউবন
এই দিঘি, জলাশয়, প্রিয় সন্ধ্যাতারা-
ফেলে যেতে হবে এই স্মৃতির উঠোন
প্রেমিকার মুগ্ধ চোখ, মায়াময় দিব্য হাতছানি?
ফেলে যেতে হবে শৈশবের স্মৃতিময় দিব্য হাতছানি?
ফেলে যেতে হবে শৈশবের স্মৃতিময় মাঠ,
হাটখোলা
বৃক্সের পবিত্র ছায়া, তৃণক্ষেত্র, গ্রামের অথই বিল
শহরের এই ফুটপাত, উত্তাল রেস্তরাঁ।
এই নদ কি আমার নয়, বৃক্ষ কি আমার নয়,
এই নদী কি আমার নয়, বৃক্ষ কি আমার নয়,
ভাঁটফুল, বর্ষার কদম,
নতুন ধানের গন্দ, বৈশাখের মেলা,
রুপালি ইলিশ? ফেলে যেতে হবে মায়ের মধুর স্মৃতি
পিতার অন্তিম শয্যা,
বোনের আদর, ভাইফোঁটা, তুলসীমঞ্চ
সন্ধ্যাপ্রদীপ-
বাউলের গান, সুফী দরবেশের ধ্যানী দৃষ্টি
শরতের শুভ্র সকাল, বৃষ্টিভেজা দোয়েল-শালিক?
আমাকে কি অবশেষে ফিলিস্তিনী উদ্বাস্তর মতো
ফেলে যেতে হবে এই বাস্তভিটা, ভদ্রাসন,
রাইসরিসার ক্ষেত,
ফেলে যেতে হবে পান্ডুলিপি, কবিতার খাতা!