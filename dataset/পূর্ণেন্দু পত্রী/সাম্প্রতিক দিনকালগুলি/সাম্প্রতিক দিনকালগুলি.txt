অনেক বিষয় নিয়ে লেখা হল। তাহলে কি বাকী?
আজকাল ফুলেরাও লজ্জা পায় স্তবস্তুতি শুনে।
আগেকার চেয়ে মশা মাছি মোসাহেব বেড়েছে এখন।
নদী কি বেড়েছে একটিও? অথবা পাহাড়?
বরং আগের চেয়ে স্নেহ ভালোবাসাহীন হয়ে গেছে জল।
বেয়াড়া হয়েছে বটে সাম্প্রতিক দিনকালগুলি।
হৃতসর্বস্বের মতো পার্লামেন্ট ফাঁকা করে রেখে
তার সব চেয়ারেরা মাঠে চড়ে। এবং চনচনে
ভোরের আলোর মধ্যে নেমে আসে চক্রান্ত-গোধূলি।
আমরা মাছটি খাবো। আঁশ খাবে জনসাধারণ।
মহামান্যদের মুখে এই সবচেয়ে শুদ্ধতম সংলাপ এখন।