যে ছেলেটার মুদির দোকান
বাড়িতে পোষে বিড়ালছানা
কে বলেছে? ফকতা পেলে
সে ছেলেটা প্রেম কেনে না।প্রেমের মদে মাতাল সবাই
মহুয়াও নাকি পাথর দানা
পাথর ঘষে আগুনই পাবি
ঝলসে বাঁচার উন্মাদনা।বাঁচতে গেলে মৃত্যুও চাই
মৃত্যু নাকি ভুল করে না
শোবার ঘরে লুকানো মেঘ
মেঘের বাড়ি আর যাবোনা।যাবার নামে আত্মগোপন
তেমন কোন পথ ছিল না
পথের পরে নীল সমুদ্দুর
উপত্যকায় একা যেওনা।একা কোথায়, কবিও আছে
সাজিয়ে রাখা মুদিখানা
যে ছেলেটা কবিতা বেচে
তার কি কোন প্রেম ছিলনা?টুটুল দাসের কবিতার পাতায় যেতে এখানে ক্লিক করুন 