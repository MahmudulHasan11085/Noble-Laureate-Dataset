মৃত্যুর আরেক নাম বৃত্ত
বৃহত্তম জ্যা’তে টাঙিয়ে দাও পুরানো অন্তর্বাস।বুকের গভীরতা খুঁজতে যে হাত ঢুকেছে
সরস্বতীপূজার ব্লাউজে
সে হাতের জলন্ত মোমবাতিতে আর যাই পুড়ুক
শব্দগুচ্ছ পুড়বে না।শীত, বর্ষা, হেমন্ত, দুর্গাপূজা, ১৫ই আগষ্ট
একেকটা রাতের দর একেক রকম;
দর জানা না থাকলেও আমরা দর কষতে ভালোবাসি।দুটো ফুলের একসাথে মোহনার দিকে ভেসে যাবার নামই – প্রেম।
উজানের দিকে তো অনাহার।কাকভোরে খিদে পায়নি, কাম পেয়েছে।একবার বাসন্তি রঙা ঠোঁট ছুঁয়েছিলাম
সেই থেকে আমার এলার্জি,
সমস্ত আমিষের মধ্যেই অধিকারের দুর্গন্ধ পাই। টুটুল দাসের কবিতার পাতায় যেতে এখানে ক্লিক করুন 