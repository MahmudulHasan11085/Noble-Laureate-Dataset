পায়ের তলায় আগুন রাখা
শহর জুড়ে রক্তচোষার বাস;
দাবানলে ফুল ফুটেছে কটা
সে ফুলে কি রক্ত খুঁজে পাস?খুঁজতে খুঁজতে অন্ধগলির
রাতে, আরেকটা মোমবাতি
জিন্স ভিজলো আবেগ দিয়ে
আর, ভিজলো যে চাপাতি।ভেজার মতো বৃষ্টি কোথায়?
শহরটাকে গ্রাস করেছে খরা
ঘামের জলেই চুমুক দিয়ে
তৃষ্ণা মেটায় জনম সর্বহারা।সর্বহারা হারাবে কি আর
মৌলবাদে মৌলিকতাই বাদ
অনাবৃষ্টি সব বাড়িতে আছে
আকাশপানে ধর্ম’ঢাকা’ছাদ।ছাদের তলায় পঙ্গু কবির
কলম নাকি হয়েছে নিষ্ফল
কলম ছেড়ে আয় তুলে নিই
হাতে , শান দেওয়া পিস্তল।টুটুল দাসের কবিতার পাতায় যেতে এখানে ক্লিক করুন 