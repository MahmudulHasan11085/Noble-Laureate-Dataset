মাথার ওপর চাঁদ ভেঙেছে ওর
জোৎস্না-গুঁড়ো ছড়িয়ে আছে ওই
দল বেঁধে সব তোমার কাছে আসি
আমরা যারা নবম শ্রেণী হইআমরা যারা আর আসে না ঘুম
গন্ধ রাবার আর মানে না পোষ
বুক পকেটে সব পেয়েছির পরে
আমরা যারা লুকোনো আপশোষউল্টো জামায় দিন কেটে যায় বেশ
একটা তারা আকাশ থেকে টুপ
বাস স্টপেজে আর নামে না কেউ
বিশাল বড় চাঁদের তলায় চুপএকটা শহর… একলা শহর আজ
রাস্তা জুড়ে দাঁড়িয়ে থাকে ট্রাম…
কেউ ছিল না অন্ধ তোমার পাশে
আমিই নাহয় সামান্য বসলামমাথার ওপর সেদিন থেকে তারা…
বুকের ভেতর টলছে পাতাল রেল
সামলে তবু লড়াইটুকু রাখি
আমরা যারা নবম শ্রেণী ফেল