কে যেন আজ ডাকল তোমায় অন্ধকারে
জলের অতীত স্পর্শ কি আর সবাই পারে?রূপকথাটির দৈত্য ছিল বক্ষ জুড়ে
এক পৃথিবী যেমন করে সূর্য ঘুরেআমার থেকে পৌঁছতে চায় তোমার কাছে
বুঝতে পারে অন্য কোথাও অর্থ আছেএই আলো এই অন্ধকারের বাইরে কোথাও
আমায় তুমি কোটর থেকে বের করে নাওগাছের আঙুল সাজিয়ে তোলো ফুলের ফোঁটায়
যেমন করে একলা পাখি সূর্য ওঠায়ঠিক সেভাবে আমার বুকের দৈত্য মারো
সারিয়ে তোলো বাজ পোড়া এই অন্ধকারওঋণ নিয়ে এই ভোরবেলাকার পত্রটুকুর
সহজ জলে উপছে ওঠে আমার পুকুরনৌকা চলে তার শরীরে আপন মনে…আমার সবই তোমার হল এই শ্রাবণে