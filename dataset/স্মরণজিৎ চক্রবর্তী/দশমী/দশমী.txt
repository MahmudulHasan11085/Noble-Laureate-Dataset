আকাশ থেকে ঝরে পড়ছে
একলা কিছু চোখের জল
এই শহরে কাদের বাড়ি
কোন মানুষের আবাসস্থল?এত্তো ভীড়ে একলা কারা
ঘুম-বালিশে কীসের দাগ?
স্বপ্ন-জোড়া অন্ধকারে
কোথায় হারাও সেই চিরাগ?হাসির নীচে লুকিয়ে ছিল
শীতল, প্রাচীন, হিম কুয়ো
তোমায় ভুলে বাঁচল কারা?
চতুর্দিকে এই ব্যূহসামলে তুমি ফিরবে কোথায়?
অন্ধকারে কার বাড়ি?
‘মনের মধ্যে রাখছি ধরে
তাই কি তোমার হাত ছাড়ি?’ভাবতে গিয়ে শরৎ ফুরোয়
মেরুন হয়ে আসল বন
তোমার সারা জীবন জুড়ে
চলছে দেবীর বিসর্জন