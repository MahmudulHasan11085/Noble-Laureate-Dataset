এই এখানে মাঠ বসালো ওই ওখানে নদী
গাছের নীচে বসিয়ে দিল ক্লান্ত রাখাল ছেলে
মেঘ বসালো ওপর দিকে নীচের দিকে বাড়ি
পুজোর মুখে এই বাড়িতে তোমরা যারা এলে
তাদের হাতে তোরং দিলো হলুদ সবুজ ছাতা
চেককাটা প্যান্ট, রবার জুতো, মালাই বরফ গাড়ি
কাশের বাদার, ভরিয়ে দিল কু-ঝিকমিক ছুটি
পাগলী মায়ের জন্য দিল, পুজোর নতুন শাড়ি
প্যান্ডেলে মাইক লাগিয়ে দিলো, কোলের টাকে জামা
আর যারা সব মেঘলা তাদের মুখের মেঘটুকু
সরিয়ে দিতে বাবার সাথে ছাদের ওপর গিয়ে
সূর্য ছিঁড়ে ড্রইং খাতায় আটকে দিলো খুকু