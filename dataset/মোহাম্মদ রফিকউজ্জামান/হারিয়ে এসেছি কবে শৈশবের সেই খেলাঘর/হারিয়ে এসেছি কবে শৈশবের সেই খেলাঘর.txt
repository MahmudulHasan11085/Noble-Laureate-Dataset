হারিয়ে এসেছি কবে শৈশবের সেই খেলাঘর
খেলা খেলা সাজ-গোজ, বউ আমি আর তুমি বর
নকল কবুল বলা, মিছে বর – মিছে বধুবেশ
তবুও কী সুখী-সুখী ভাব নিয়ে খেলা হতো শেষ ।।হাজার বাহানা করে পালাতাম আমি খেলা ফেলে
তুমি ছাড়া বরাসনে কোনো ভাবে আর কেউ এলে
তখন তুমিও তাতে মনে মনে খুশী হতে বেশ ।।ধনীর দুলালী আমি, তুমি না-কি অতি সাধারণ
কিশোরী দিনেই তাই পুড়ে গেলো বিরহে এ-মন ।সেদিন পারোনি তুমি সামাজিক বাধা ভেঙে দিতে
কেন আজো কাঁদি আমি, পারোনি তো তার খোঁজ নিতে
সোনার খাঁচাটি ফেলে আমি খুঁজি হারানো আবেশ !!০৫/ ০১/ ২০১৯