এখনো প্রানের কম্পন শুনি বুকের ভিতরে চলছে
তুমি কেন থেমে - বিনষ্ট প্রেমে
আবারো আগুন দিয়ে দেখে নাও, হৃদয় কতোটা জ্বলছে ।।আগুনের প্রতি ফুলকি এ-বুকে কাঁটায় ধন্য ফুল হয়
নইলে যে আমি মরে গেছি বলে ভুল হয়।
এখনো আতশ বাকি আছে আরো, পোড়া প্রেম তাই বলছে ।।এ-জীবন শুধু জ্বলবে বলে-ই প্রেমের জন্ম বুকটায়
পুড়ছে সে তবু আরো পুড়ে পুড়ে সুখ চায়।
সুখের নেশায় পেয়ালা ভরানো, বুঝি তাই মন টলছে ।।আতশের ডালি শেষ হলেও-তো জ্বালার তৃষ্ণা রইবেই
শ্বাস ছেড়ে তাতে কালো ধোঁয়া ওড়া, সইবেই।
শেষের সময় খুশী হয়ে দেখো, পোড়া এক মোম গলছে ।।