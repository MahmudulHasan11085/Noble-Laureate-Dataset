রাত্রি আমার বুড়ীগঙ্গার দূষণের মত কালো
নষ্ট ডিমের কুসুমের মত চাঁদ
কী করে লাগবে ভালো ।।আড্ডাখানার দাগী পেয়ালার চা
উষ্ণ করে না বুকে কোনো ইচ্ছা।
আঁধারে একাই হামা দিয়ে তাই খুঁজি
কোথাও কি নেই আলো ?। জ্বলছে নিওন কঙ্ক্রিট বনে
চোখ ঝলসানো ভবনে ভবনে
রমনার পাশে তবুও একটি মেয়ে
আঁধারে ডুবছে - আঁধারে ডুবছে
কোথাও আলো না পেয়ে। ক্লান্তি আমার ক্ষমা করে আর কে
নষ্ট শ্মশানে পরিনত পার্কে?
নিজেকে চিতায় মেলে দিয়ে তাই বলি
এবারে আগুন জ্বালো ।।