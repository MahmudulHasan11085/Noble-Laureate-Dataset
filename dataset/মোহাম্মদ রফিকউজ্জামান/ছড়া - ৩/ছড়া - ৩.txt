এ কি তোর কাণ্ড রে সাপুড়ে ও বাবুরাম
শিং নেই চোখ আছে
হা করার রোখ আছে
এ কী সাপ এনেছিস? অজগর ওর নাম ।এটা খেয়ে ওটা খায়
যেটা পায় গোটা খায়
চিকনেরে হেলে ফেলে মেলে গ্রাস মোটা খায়
চেরা জিভে ঝাণ্ডা
মেলে খায় আন্ডা
পিপাসাতে কাছে পেলে নাড়ী-ভুড়ি ঘোটা খায়।
নেই বাছ বিচারে সে কোনটার কতো দাম ।ছোট বড় প্রাণী খায়
রাজা খায় রাণী খায়
মুখে পুরে ধীরে ধীরে সে তো সবখানি খায়
তেড়ে মারি ডাণ্ডা ?
হাত পা যে ঠাণ্ডা !
কথা দিয়ে বোঝাবো যে, সে কি কারো বাণী খায়?
ভাবতেই মাথা বেয়ে দর দর ঝরে ঘাম ।