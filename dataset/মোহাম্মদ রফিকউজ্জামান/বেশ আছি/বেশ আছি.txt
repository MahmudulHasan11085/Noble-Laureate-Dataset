বেশ আছি ভালো আছি কালো মুখে বলি রোজ
থাকা-টাকা নিয়ে বাপু কেন এতো করো খোঁজ?
থাকাটাকে দেখা যায় - টাকাটা অদৃষ্টেই
ছিলো নাতো কোনোদিন, আজো দেখি নেই নেই
টেলিফোনে, মেসেজেও কে বা দ্যাখে এই মুখ
ভালো আছি, বলি তাই, বলাতেই পাই সুখ।
রয়েছে যে ধড়ে প্রাণ, এটাই কি কম আর
না-ও যদি থাকতাম, তাতে ক্ষতি হতো কার!
সান্ত্বনা একটাই, চামচামী করি নাই
কোনো আমলেই কারো হাতে-পায়ে ধরি নাই
কারো ত্যালা মাথা আরো তেল দিয়ে ভরি নাই
তাই ভাবি, বেশ আছি, না মরেই মরি নাই ।।২৬ / ০৪ / ২০১৮