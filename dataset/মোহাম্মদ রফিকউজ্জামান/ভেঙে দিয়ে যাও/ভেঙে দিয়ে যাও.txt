বেশ, ভেঙে দিয়ে যাও ---
বলবো না আমি বলবো না কোনো কথা,
কবেই তো তুমি পেয়েছো আমাকে ভাঙবার স্বাধীনতা।।
বেশ, ভেবে নাও কাচের আয়না, ভাঙাটা অতি সহজ
কিন্তু যদি তা এ-হৃদয় হয়, পাবে কি সেটার খোঁজ?
কী তুমি ভাঙবে বলো?
পারো যদি তবে ভাঙো এই নিরবতা।।
শর্ত দেবার অধিকারটাও থাকেনি আমার হয়ে
কখনো বলিনি, দুঃখ যে দেবে - সে কিসের বিনিময়ে?
থাক, হয়ে থাক প্রেমের কাব্য কখনো না পড়া বই
স্বপ্ন ভেঙেছো, সে তোমার সুখ, আমি তো সুখের নই।
তুমি কি ভাঙতে পারো
বুকে বাসা বাঁধা স্মৃতিময় কাতরতা।।