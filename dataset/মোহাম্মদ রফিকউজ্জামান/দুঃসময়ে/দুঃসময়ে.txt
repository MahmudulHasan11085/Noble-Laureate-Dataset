বহুদিন শুনিনাতো আত্মার নির্মোহ উচ্চারণ
কেবল ক্ষমতা লোভে ধাবমান বিবেক মগজ---
নগরীর ডাস্টবীনে জমে থাকা মাছিদের ভোজ
বয়ে যেন চলেছে মানুষ আজো --- মানুষের মন
হয়ে গেছে গাঢ় নীল মাছি --- যার পাখার গুঞ্জন
গানের মতই বাজে ক্ষমতাবানের চেতনায়
অথবা আরোগ্যহীন অচৈতন্য ব্যাধির লোনায়
সমাজের প্রতি রন্ধ্রে চলেছে ক্ষয়ের সংক্রমণ ক্ষমতার কীট জানে প্রভূ তার নরকের দূত
বিশ্বময় রক্তপাত --- লক্ষ-কোটি অযুত-নিযুত ----
নেতা-নেত্রী নতজানু --- পণ্ডিতেরা পরিনত দাসে
করুণার পলেস্তারা টেনে নেয় ভঙ্গুর আবাসে
কুঁজো হয়ে খোঁজে কার ব্যাঙ্ক হলো কতটা গরবী
তবু এর মধ্যে জাগে একাকী নির্ভীক এক কবি