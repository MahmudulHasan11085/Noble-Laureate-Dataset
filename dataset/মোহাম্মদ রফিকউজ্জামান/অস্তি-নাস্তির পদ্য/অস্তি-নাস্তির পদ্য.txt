কোথায় যাবো সাঁই-
ভেতর থেকে যন্ত্রণা দেয় দ্বিতীয় সংকেত
কোন জমিনে চাষ দেবো যে - কোথায় সোনার খেতঘরের পাশে ঘর-
শুদ্ধবাদী চেঁচিয়ে কয় - ঢুকিসনে বর্বর
দেখেও না কোথায় বসে হাসেন পরাশর
অঙ্গে অঙ্গে আঘাত করে শাস্ত্রজীবীর বেতকোথায় যাবো সাঁই
ডাঙাতে বাঘ জলে কুমির মধ্যখানে ঠাইকালের পরে কাল-
ঊর্ধ্বলোকে তাকিয়ে রই বিবস্ত্র কঙ্কাল
অলৌকিকের দ্যুলোক জুড়ে আলোর কী আকাল
রন্ধ্রে রন্ধ্রে নাচে আমার লৌকিকতার প্রেত