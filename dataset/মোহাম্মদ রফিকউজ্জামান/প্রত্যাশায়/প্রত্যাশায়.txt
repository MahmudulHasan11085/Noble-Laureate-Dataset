মহামান্য আদালত --- অধীনের বিনীত নালিশ
আমি যাকে চিনিও না দেখিওনি যাকে কোনো দিন
সে কি করে হলো এই অধীনের বৈধ প্রতিনিধি
ভৌতিক বিন্যাসে কেন চাপে এই ঘাড়ে রোজ ঋণ
বাদী হতে এসে হই কি কারণে নিজেই বিবাদী
কাকে টাকা দিয়ে আজ গৌরীসেন চেটে-পুটে খায়
ফসল ফলানো হাত শ্রম দেয়া মুঠি থেকে খুন
ফরিয়াদ এই --- যদি সদুত্তর কিছু পাওয়া যায়আমি এক হাইল্যা চাষা দিন আনা দিন খাওয়া নিদেন মজুর
ভয়ে ভয়ে কথা কই --- ভয় আছে ছোট-বড় হাজার জুজুর
আপনিতো অভয় দাতা নিক্তি হাতে বিদ্যমান পরম হুজুর