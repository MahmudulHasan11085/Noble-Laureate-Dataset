সেদিন সন্ধ্যা-রাতে
একটি কাগজ দিয়েছিলে হাতে,
এক পিঠে তার লেখা ভালোবাসা
অন্য পিঠে ঘৃণা ------
জানতে চেলাম দুটোই নেবো কি না ?।
বাড়ছিলো রাত--- মেঘের ফাঁকে তারার লুকোচুরি
তারার আলোয় তোমার দু'চোখ তীক্ষ্ণ ঝিলিক ছুরি ।
কোন খানে যে বিঁধলো এসে --- হায়রে তা জানি না ।।
মধ্যরাতে বৃষ্টি নেমে এলো
তখন তোমার দৃষ্টি এলোমেলো
বুকের কোথায় গুমরে উঠে এমন কান্না পেলো ?
জানতে চেলাম, সুখের ব্যাথা --- ব্যাথার সুখে মিশে
প্রেমেই না কি ঘৃণায় এমন তৃষ্ণা মেটায় বিষে ?
রাত্রি শেষের পলকা আঁধার রইলো জবাবহীনা ।।[৩১-৭-২০১৪]