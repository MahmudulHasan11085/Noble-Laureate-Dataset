ভিতরে এক মানুষ আছে তাকেই খুঁজি
কোথায় আছে কোনখানে যে ঠিক ঠিকানা
মানুষটাকে ভিতর থেকে বাইরে আনা
হলোই না যে - সাধ্যে এতো অল্প পুঁজিআয়না ধরে মিথ্যে দেখি - সত্যিটা কে
সত্যিটা কি - কেমন লাগে দেখতে তাকেএসব কথা ভাবি শুধুই - আঁকতে গিয়ে
রঙে রেখায় আঁকি আত্ম-প্রতিকৃতি
তার ভিতরে নদী ও মাঠ হাজার স্মৃতি
মগজ হয়ে কাগজ হয়ে চোখ পাকিয়ে
তাকিয়ে থাকে কাদামাটির আবর্জনা
জাপটে ধরে বলে - অবোধ এও বোঝো না