কথা ছিলো না কি !
নগরীর ওই পারে নেমে গেলে রোদ ---
আশ্চর্য বিকেল হয়ে নরম আঙুলে
আমার গভীরে তুমি বাজাবে সরোদ ---
কথা ছিলো না কি !!গাছের নিবিড় ছায়া ঘাসের শরীরে
ছড়ায় যে ভাবে ধীরে ধীরে
সে ভাবে গড়িয়ে নেমে তোমার আদর
হয়ে যাবে এই বুকে শুক-শারী বোধ ---
কথা ছিলো না কি ।।কথা ছিলো না কি --
তুমি আমি মিলে হয়ে যাবো
সন্ধ্যার আঁচলে জ্বলা প্রথম জোনাকী
কথা ছিল না কি !আঁধার নামার মতো গহন গোপনে
কোথাও হারাবো দেহ-মনে,
যা কিছু না বলা আছে আপন অসুখ
ঠোঁটে ঠোঁটে তাই হবে নীল অনুরোধ ---
কথা ছিলো না কি !!