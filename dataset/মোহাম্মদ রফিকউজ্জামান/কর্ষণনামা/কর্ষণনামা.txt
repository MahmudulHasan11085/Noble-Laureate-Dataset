তুমি জানো ভালো করে, কর্ষণের শেষ আছে কিনা
আরো ভালো জানো তুমি, কী চেয়েছো প্রেম না-কি ঘৃণা
আমিতো কিছুই নই, বর্গাচাষী ক্ষেত্রের মজুর
সজোরে বিঁধিয়ে ফাল চাষ করি ক্ষেত্র যত দূর
তুমি জানো কতো বার ঘোরে সীতা, কি তোমার সীমা
কী বীজ বোনাতে চাও কিসে বাড়ে তোমার মহিমাতুমি জানো কে তোমার কর্ষিত এ ক্ষেত্রের মালিক
যে বীজ বোনাবে তাও খেয়ে যাবে সে কোন শালিক
কর্ষণেই সুখ যদি সেও শুধু একা জানো তুমি
আমার সুখের কথা না জানে তো না জানুক ভূমীআমারো তা নিয়ে কোনো খেদ নেই, নেই আন্দোলন
যতোই শুনি না কেন উর্বরা সে ক্ষেত্রের ক্রন্দন