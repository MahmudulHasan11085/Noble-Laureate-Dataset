ভালোবাসার আর একটা নাম কষ্ট
কষ্ট আমার বড় আপন - ভালোবাসা পর
ভালোবাসা বাইরে থাকে, কষ্ট নিয়ে বাঁচে এ অন্তর ।।মেঘের কাঁদন ফুরালে হয় আকাশটা উজ্জ্বল ।
হৃদয় কাঁদলে কেউ দেখে না
ভালোবাসা বাইরে থেকে মোছে চোখের জল ।
অন্তরের আকাশে আমার মেঘ বেঁধেছে চিরদিনের ঘর ।।সুখী সুখী মুখে যাদের ভালোবাসা-বাসি
ধন্য বলে মানতে গিয়ে দেখি ---
অন্তর ঢেকে রেখে তারা মুখে আনে হাসি ।সময় কেবল অভিনয়ের, জীবনটা কষ্টের ।
মনের মধ্যে মন পুড়িয়ে
জ্বলে ওঠা সেই হাসিও শুধু বিনষ্টের ।
নষ্ট এই আগুনে আমার কষ্ট আহ কী অবিনশ্বর ।। ২/ ১১/ '১৬